# Base di Gameplay

*Nostos* è un platform-adventure 2D singleplayer strutturato a livelli isolati, percorribili in un unico senso durante il primo gameplay, ma rigiocabili alla sua fine.

Lo scopo del protagonista sarà arrivare alla fine del livello superando i puzzle e affrontando diversi nemici utilizzando 3 principali armi:


- *la lancia*
- *la spada e scudo*
- *l'arco* 

Il protagonista ha una *Vita*, rappresentata in HUD dal *Filo delle Moire*, che può perdere quando subisce danni e recuperare tramite degli oggetti trovati in mappa.

Inoltre, il protagonista può sfruttare le *invocazioni* degli Dei per ricevere dei bonus/malus nella fase di combattimento e di esplorazione.

Le *invocazioni* sono sbloccabili interagendo con i monumenti corrispondenti trovabili nelle varie mappe. 3 *invocazioni* saranno sbloccate obbligatoriamente proseguendo nel gameplay, altre 3 saranno invece opzionali, sbloccabili solo tramite l'esplorazione.

Alcune delle zone della mappa diventeranno raggiungibili solo tramite l'utilizzo di determinate *invocazioni*.

Durante l'esplorazione, sarà possibile trovare due tipi di *Collezionabili*:


- le *offerte agli dei*, 4 animali (pecore, capre, maiali e buoi), nascosti in zone raggiungibili solo tramite l'uso delle *invocazioni*. Una volta raccolte tutte, tornando al *Tempio di Zeus* sarà possibile offrire gli animali agli Dei, dando inizio a una Boss Rush (vedi Pantheon di *Hollow Knight*) in cui sarà possibile risfidare i Boss affrontati nei livelli precedenti, insieme alle sfide con gli Dei


- gli *oggetti del Mito*, oggetti visti nel viaggio (*il mantello di Ulisse*, *l'Otre di Eolo*, *la Coppa di Circe*, *il campanaccio del gregge di Polifemo*, ecc.)

### Forse

Nella fase di esplorazione, il protagonista potrà trovare scritti o luoghi che permetteranno di entrare in sottolivelli, racconti di tempi precedenti all'Odissea.
