# **Il Tema del Gioco**

Il tema principale del gioco è la *nostalgia*, termine coniato nel Seicento dal greco *'nostos' (νόστος)* e *'algos' (ἄλγος)* che letteralmente significa "dolore del ritorno". Questo termine, sconosciuto ai greci dell'epoca, esplora un concetto fortemente presente nell'Odissea, il viaggio del *ritorno*, e veniva espresso da Omero con il termine *'pothos' (πόθος)*, il desiderio di qualcosa che è assente o che si è perso.

Attraverso il ricordo dunque, Ulisse ricerca i tempi passati e le avventure vissute, lasciandosi andare ai sentimenti di tristezza, nella mancanza non di un momento in particolare, ma delle emozioni provate, dei compagni persi nel tempo, dei luoghi visitati. Sia nei ricordi più felici che in quelli più tristi e difficili, Ulisse cerca di mettere l'attenzione su alcuni eventi, e tornando sempre più indietro nel tempo, inizia anche a perdere lucidità nella definizione dei particolari.

# **Il Tema nella Tetrade**

## **Storia**

Negli ultimi giorni della sua vita, un vecchio Ulisse si lascia trasportare dalla nostalgia del passato, cercando di ricordare le ultime tappe della sua avventura vissuta ormai . Così, il giocatore nei panni di Ulisse rivive la vendetta contro i proci, e inizia un viaggio a ritroso dell'avventura vissuta nell'Odissea, tornando indietro nel tempo attraverso i ricordi di Ulisse. Tornato dunque alla caduta della città di Troia, Ulisse si chiede quale strada avrebbe potuto prendere la storia se avesse agito in maniera diversa. Di qui, rigiocando i livelli utilizzando conoscenze e abilità prima assenti, si esplorano degli scenari What-If della storia originale dell'Odissea.


## **Meccaniche** 

Il gioco è un platform-adventure 2D in singleplayer, in cui il protagonista tramite Ulisse esplora ambientazioni dell'Est del Mediterraneo, come la Terra dei Ciclopi e l'isola di Ogigia, così come altre prese dalla mitologi greca, come nella discesa nell'Ade, e conosce personaggi mitologici come la maga Circe o Polifemo. Durante la sua avventura si ritrova ad affrontare diversi nemici utilizzando 3 principali armi, la lancia, la spada e scudo, e l'arco per attaccare a distanza, e sfruttando le invocazioni degli Dei per ricevere dei bonus/malus nella fase di combattimento e di esplorazione.

I controlli del gioco si basano su 6 principali comandi:
- *Movimento*, che permette al personaggio di muoversi orizzontalmente, saltare, abbassarsi, nuotare
- *Schivata*, che permette di schivare degli attacchi
- *Attacco Base AB*, l'attacco semplice con l'arma equipaggiata
- *Attacco Speciale AS*, l'attacco speciale con l'arma equipaggiata
- *Switch*, che permette di cambiare l'arma equipaggiata
- *Invocazione*, che permette di attivare il buff temporaneo in base all'invocazione equipaggiata

Attraverso l'utilizzo dell'*Invocazione*, è possibile richiamare la benevolenza di un Dio dell'Olimpo, richiedendone l'intervento e le abilità per un periodo di tempo limitato. Per un determinato periodo, l'invocazione fornisce dei buff e delle modifiche alle normali abilità del personaggio (es. *Hermes* fornisce i propri talari, trasformando la *Schivata* in *Scatto*, *Apollo* rende le frecce più potenti, trasformando l'*AS* dell'arco un *Colpo a ricerca*). Queste abilità a fine gioco permettono di esplorare zone della mappa precedentemente non accessibili, portando a nuovi scenari e raggiungendo *Collezionabili*.

## **Estetica**

Il gioco graficamente si presenta con uno stile cartoon, disegnato in pixel art isometrica, creando una sensazione di 3D del personaggio e dello sfondo e dando la possibilità di creare diversi livelli di dettaglio nell'ambientazione. Per ricreare la "difficoltà" del ricordo anche a livello grafico, con il passare dei livelli e l'allontanarsi temporalmente dal "presente", le ambientazioni iniziano a perdere di dettaglio, i colori perdono di saturazione, rendendo l'atmosfera quasi onirica e sfumata.

Il sound design si sviluppa intorno a diverse tracce di sottofondo che possono accompagnare i diversi momenti del viaggio, di genere 8 bit o orchestrale, magari richiamando tipici strumenti musicali dell'epoca, come la lira, l'aulòs, tamburi e cimbali. Anche in questo caso, la resa della "difficoltà" del ricordo può essere rappresentata riproponendo delle tracce con un minore dettaglio, rimuovendo ad esempio degli strumenti.

## **Tecnologia**

